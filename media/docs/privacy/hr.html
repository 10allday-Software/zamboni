<h3>Pravila privatnosti Firefox Marketplacea</h3>

<ol>
<li>srpnja 2013.</li>
</ol>

<p>Stalo nam je do vaše privatnosti. Kada Mozilla (to smo mi) prikuplja podatke o vama s Firefox Marketplacea, naša <a href="http://www.mozilla.org/en-US/privacy/">Pravila privatnosti</a> opisuju kako postupamo s tim informacijama.</p>

<p><u>Što biste trebali znati</u></p>

<ul>
<li>Većinu aplikacija na Firefox Marketplaceu nije kreirala Mozilla i trebate proučiti njihova vlastita Pravila privatnosti prije nego ih počnete koristiti.</li>
<li>Plaćanja obrađuju treće strane (a ne Mozilla) i trebate proučiti Pravila privatnosti odgovarajućeg davatelja usluga plaćanja kako biste se upoznali s njihovim načinom postupanja.
<ul>
<li>Mozilla ne prikuplja, ne čuva i ne koristi financijske podatke (kao što su informacije o kreditnim karticama koje se koriste za kupnju na Firefox Marketplaceu).</li>
</ul></li>
<li>Firefox Marketplace koristi kolačiće i druge web tehnologije za osiguranje svoje funkcionalnosti (kao što je pamćenje korisnika između sesija) te kako bi pomoću zbirne analize stekao uvid u način na koji korisnici koriste uslugu.</li>
<li>Marketplace može koristiti podatke o vašem operateru i lokaciji za prilagodbu vašem korištenju usluge.
<ul>
<li>Na uređajima s operativnim sustavom Firefox koristimo mrežne podatke vašeg uređaja kako bismo saznali iz koje ste zemlje i mrežu operatera radi prilagodbe vašem korištenju i ponudili poseban sadržaj operatera.</li>
<li>Vašu IP adresu koristimo na svim platformama kako bismo utvrdili u kojoj se zemlji nalazite te tako prilagodili vaše iskustvo.</li>
</ul></li>
<li>Za instaliranje besplatnih aplikacija nije potrebna prijava, no ona se zahtijeva za instaliranje plaćenih aplikacija. Također vam pomažemo da spremite povijest vaših transakcijskih aktivnosti (poput kupovine vaših aplikacija).</li>
<li>Možete zatražiti primanje naše e-pošte i odjaviti ranije zatraženo primanje marketinških poruka e-poštom.</li>
</ul>

<h3>Mozillina Pravila privatnosti</h3>

<p>Vaša privatnost važan je faktor koji Mozilla (to smo mi) uzima u obzir pri razvoju svakog svojeg proizvoda i usluge. Želimo postupati transparentno i otvoreno te želimo da znate kako prikupljamo podatke o vama i kako postupamo s prikupljenim podacima.</p>

<h3>Što smatramo „osobnim podacima“?</h3>

<p>Za nas su „osobni podaci“ informacije koje vas identificiraju, kao što su vaše ime ili adresa e-pošte.</p>

<p>Sve ostale informacije su „neosobni podaci“.</p>

<p>Ako vaše osobne podatke pohranjujemo s podacima koji nisu osobni, takve kombinirane podatke smatramo osobnima.  Kada uklonimo sve osobne podatke iz skupa podataka, preostale podatke smatramo neosobnima.</p>

<h3>Kako saznajemo vaše podatke?</h3>

<p>Podatke o vama saznajemo:</p>

<ul>
<li>kada nam ih izravno pružite (npr. kada nam pošaljete izvješće o padu sustava s Firefoxa);</li>
<li>kada ih prikupljamo automatski putem naših proizvoda i usluga (npr. kada provjeravamo je li vaša verzija Firefoxa ažurirana);</li>
<li>kada nam podatke o vama prenese treća strana (npr. Thunderbird surađuje s vašim davateljima usluga e-pošte kako bi postavili vaš račun); ili</li>
<li>kada želimo saznati više o vama na temelju informacija koje ste nam dali (npr. kada koristimo vašu IP adresu kako bismo prilagodili jezik za neke od naših usluga).</li>
</ul>

<h3>Što radimo s vašim podacima koje prikupimo?</h3>

<p>Kada nam date osobne podatke, koristimo ih na načine za koje ste nam dali dopuštenje. Općenito uzevši, vaše podatke koristimo kako bismo osigurali i poboljšati naše proizvode i usluge.</p>

<h3>Kada dijelimo vaše podatke s drugima?</h3>

<ul>
<li>Kada imamo vaše dopuštenje za to.</li>
<li>Za pripremanje ili pružanje proizvoda i usluga, no samo ako su primatelji vaših podataka ugovorno obvezni postupati s njima na načine koje je odobrila Mozilla.</li>
<li>Kada ispunjavamo svoju zadaću <a href="http://www.mozilla.org/about/manifesto.html">otvorenosti</a>. Ponekad objavljujemo neku informaciju kako bismo poboljšali naše proizvode i promicali otvorenost Interneta, no u tom slučaju uklanjamo vaše osobne podatke te ih nastojimo otkrivati na način koji predstavlja najmanju opasnost od ponovnog otkrivanja vašeg identiteta.</li>
<li>Kada to zakon zahtijeva. Kada od vlasti primimo zahtjeve u vezi s vama ili sa sudskim procesom, postupamo prema zakonu. Obavijestit ćemo vas kada dobijemo zahtjev o predaji vaših podataka u navedenu svrhu, osim ako nam to zakon ne dopusti. Kada primimo takav zahtjev, vaše osobne podatke pružamo samo ako iskreno smatramo da to od nas traži zakon. Ova pravila ni u kojem pogledu ne ograničavaju bilo koju pravnu obranu ili prigovore koje biste mogli imati s obzirom na zahtjev treće strane za otkrivanje vaših podataka.</li>
<li>Kada smatramo da je potrebno spriječiti nanošenje štete vama ili nekome drugome. Vaše ćemo podatke otkriti drugima u ovu svrhu samo ako iskreno smatramo da je to neophodno radi zaštite prava, vlasništva ili sigurnosti vas, drugih korisnika, Mozille ili javnosti.</li>
<li>Ako se promijeni naša organizacijska struktura ili status (ako dođe do restrukturiranja, preuzimanja ili stečaja), vaše podatke možemo proslijediti pravnom nasljedniku ili pridruženom društvu.</li>
</ul>

<h3>Kako pohranjujemo i štitimo vaše osobne podatke?</h3>

<p>Kada dobijemo vaše osobne podatke, dužni smo štititi ih. Primjenjujemo mjere fizičke, poslovne i tehničke zaštite. Ako unatoč našim naporima dođe do povrede sigurnosti, obavijestit ćemo vas o tome kako biste mogli poduzeti odgovarajuće zaštitne mjere.</p>

<p>Vaše podatke ne želimo čuvati dulje nego što su nam potrebni, stoga ih zadržavamo samo dok ne ispune svrhu radi koje su prikupljeni. Kada nam više nisu potrebni, pristupamo njihovom uništavanju osim ako nismo zakonski obvezni zadržati ih.</p>

<h3>Što biste još trebali znati?</h3>

<p>Mi smo globalna organizacija i naša su računala raspoređena na različitim mjestima širom svijeta. Koristimo davatelje usluga čija računala mogu također biti smještena u različitim zemljama. To znači da se vaši podaci mogu naći na jednom od računala u nekoj drugoj zemlji koja može imati drugačiju razinu propisa o zaštiti podataka od vaše. Dajući nam svoje podatke, pristajete na ovu vrstu njihovog prijenosa. Bez obzira na to u kojoj se zemlji vaši podaci nalaze, postupamo u skladu s primjenjivim zakonom te se pridržavamo obveza koje proizlaze iz ovih pravila privatnosti.</p>

<p>Ako imate manje od 13 godina, ne želimo posjedovati vaše osobne podatke i ne smijete nam ih davati. Ako ste roditelj i mislite da nam je vaše dijete koje je mlađe od 13 godina dalo svoje osobne podatke, <a href="https://www.mozilla.org/en-US/privacy/policies/firefox-os/">obratite nam se</a> kako bismo uklonili podatke o vašem djetetu.</p>

<h3>Što ako se ova pravila promijene?</h3>

<p>Ova se pravila mogu promijeniti, a kada se to dogodi, obavijestit ćemo vas.</p>
