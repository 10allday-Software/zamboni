<h3 id="avviso-sulla-privacy-del-firefox-marketplace">Avviso sulla privacy del Firefox Marketplace</h3>
<p>2 luglio 2013</p>
<p>Per Mozilla, la privacy degli utenti è importante. La <a href="http://www.mozilla.org/en-US/privacy/">Informativa sulla privacy di Mozilla</a> descrive in che modo Mozilla tratta le informazioni che raccoglie sugli utenti dal Firefox Marketplace.</p>
<p><u>Cose da sapere</u></p>
<ul>
<li>
<p>La maggior parte delle applicazioni presenti nel Firefox Marketplace non è prodotta da Mozilla ed è opportuno verificare la loro informativa sulla privacy prima di utilizzarle.</p>
</li>
<li>
<p>I pagamenti vengono processati da altri (non da Mozilla) ed è opportuno verificare l'informativa sulla privacy del relativo provider del servizio di pagamento per conoscere le procedure applicate.</p>
</li>
<li>Mozilla non raccoglie, conserva o utilizza informazioni finanziarie di alcun tipo (quali i dati della carta di credito utilizzata dall’utente per effettuare acquisti nel Firefox Marketplace).</li>
<li>Il Firefox Marketplace utilizza cookie e altre tecnologie del web per poter fornire le proprie funzioni (quali ricordarsi dell’utente da una sessione all’altra) e capire in che modo gli utenti utilizzano il servizio tramite studi analitici aggregati.</li>
<li>Il Marketplace potrebbe utilizzare i dati dell’operatore e sulla posizione dell’utente per personalizzare l’esperienza.</li>
<li>Nei dispositivi con Firefox OS, vengono utilizzate le informazioni sulla rete fornite dal dispositivo dell’utente per conoscere il paese in cui si trova e la rete dell’operatore, al fine di personalizzare l’esperienza e offrire contenuti speciali in funzione dell’operatore.</li>
<li>Su tutte le piattaforme, l’indirizzo IP potrebbe essere utilizzato per determinare il paese in cui si trova l’utente e personalizzare l’esperienza.</li>
<li>Non è necessario effettuare l’accesso per installare app gratuite, ma nel caso si voglia acquistare una app a pagamento verrà richiesto di effettuare l’autenticazione. Mozilla conserva inoltre uno storico delle transazioni effettuate (come ad esempio le App acquistate dall’utente).</li>
<li>L’utente può scegliere di ricevere email da Mozilla e può decidere di cancellarsi e non ricevere più le comunicazioni commerciali che aveva scelto di ricevere.</li>
</ul>
<h3 id="informativa-sulla-privacy-di-mozilla">Informativa sulla privacy di Mozilla</h3>
<p>31 ottobre 2013</p>
<p>La privacy è un aspetto importante di cui Mozilla Corporation, con sede a 650 Castro St #300, Mountain View, CA 94041 (“Mozilla”), tiene conto nello sviluppo di ciascuno dei propri prodotti e servizi. Mozilla si impegna a essere trasparente e aperta a tal riguardo e desidera che gli utenti sappiano in che modo Mozilla riceve le informazioni che li riguardano e come vengono utilizzate una volta acquisite.</p>
<h3 id="cosa-si-intende-per-dati-personali">Cosa si intende per "dati personali?"</h3>
<p>Con l’espressione "dati personali", Mozilla intende i dati che identificano l’utente, come il nome o l’indirizzo email.</p>
<p>Tutte le informazioni che non rientrano in questa definizione sono considerate "dati non personali".</p>
<p>Nel caso in cui i dati personali dell’utente vengano conservati assieme a dati non personali, tali informazioni sono considerate collettivamente dati personali. Laddove Mozilla rimuova da un insieme di dati tutti i dati personali, le informazioni rimanenti costituiscono dati non personali.</p>
<h3 id="in-che-modo-mozilla-acquisisce-dati-sullutente">In che modo Mozilla acquisisce dati sull’utente?</h3>
<p>Mozilla acquisisce dati sull’utente:</p>
<ul>
<li>quando essi le vengono forniti direttamente dall’utente (ad esempio quando l’utente sceglie di inviare a Mozilla i crash report di Firefox);</li>
<li>automaticamente, tramite i prodotti e servizi di Mozilla (ad esempio quando Mozilla verifica se la versione di Firefox dell’utente è aggiornata);</li>
<li>quando altri utenti comunicano a Mozilla informazioni sull’utente (ad esempio Thunderbird collabora con i provider di posta elettronica degli utenti per impostare un account); o</li>
<li>quando Mozilla cerca di approfondire alcuni aspetti dell'utente sulla base dei dati che esso ha comunicato a Mozilla (ad esempio quando Mozilla utilizza l'indirizzo IP dell’utente per personalizzare la lingua per alcuni dei servizi).</li>
</ul>
<h3 id="una-volta-che-mozilla-entra-in-possesso-di-dati-sullutente-come-vengono-utilizzati">Una volta che Mozilla entra in possesso di dati sull’utente, come vengono utilizzati?</h3>
<p>Quando l’utente fornisce a Mozilla dati personali, essi vengono utilizzati nei modi per i quali l’utente ha espresso il proprio consenso. In generale, Mozilla utilizza i dati dell’utente per fornire e migliorare i propri prodotti e servizi.</p>
<h3 id="in-quali-casi-mozilla-condivide-con-altri-le-informazioni-dellutente">In quali casi Mozilla condivide con altri le informazioni dell’utente?</h3>
<ul>
<li>Quando l’utente ha espresso il proprio consenso alla loro condivisione.</li>
<li>Per elaborare o fornire prodotti e servizi per l’utente, ma soltanto nel caso in cui i soggetti che ricevono i dati dell'utente sia contrattualmente obbligati a trattarli secondo le modalità approvate da Mozilla.</li>
<li>Nel perseguire la propria <a href="http://www.mozilla.org/about/manifesto.html">missione di rete aperta</a>. Per migliorare i servizi e promuovere una rete aperta, Mozilla può talvolta rendere pubbliche alcune informazioni ma, prima di farlo, elimina i dati personali dell’utente e cerca di divulgarle in modo da minimizzare il rischio che l’utente possa essere nuovamente identificato.</li>
<li>Nei casi previsti dalla legge. Ogni volta vengano richieste informazioni sugli utenti da parte di organi governativi o in  relazione a una causa legale, Mozilla si attiene alla legge. Nel caso in cui vengano richiesti a Mozilla dati personali sull’utente, l’utente ne verrà informato salvo laddove la legge non autorizzi Mozilla a farlo. Nel caso in cui Mozilla riceva richieste di questo tipo, divulgherà unicamente i dati personali che, in buona fede, abbia ragione di credere che debbano essere forniti per legge. Nulla di quanto contenuto nella presente informativa intende limitare la difesa in giudizio o le obiezioni dell’utente relativamente alla richiesta avanzata da terzi di ottenere dati sull’utente.</li>
<li>Quando Mozilla ritiene che sia necessario per evitare di causare pregiudizio all'utente o ad altri. In questo caso, Mozilla condividerà i dati sull'utente soltanto laddove abbia in buona fede ragione di credere che ciò sia ragionevolmente necessario per tutelare i diritti, i beni o la sicurezza dell'utente, di altri utenti, di Mozilla o del pubblico in generale.</li>
<li>Nel caso in cui la struttura organizzativa o lo status di Mozilla subisca modifiche (in caso di ristrutturazione, acquisizione o fallimento), Mozilla potrà trasferire le informazioni sull'utente a un successore o a una collegata.</li>
</ul>
<h3 id="come-vengono-conservati-e-protetti-i-dati-personali-dellutente">Come vengono conservati e protetti i dati personali dell’utente?</h3>
<p>Una volta che ne entra in possesso, Mozilla si impegna a proteggere i dati personali dell'utente e adotta a tal fine misure di sicurezza fisiche, commerciali e tecniche. Nonostante l'impegno profuso, laddove Mozilla venga a conoscenza di una violazione della sicurezza ne darà comunicazione all'utente così che questi possa prendere le necessarie misure di tutela.</p>
<p>Mozilla non vuole conservare i dati personali dell’utente più a lungo del necessario e li mantiene quindi soltanto per il tempo necessario al loro utilizzo per la finalità per la quale sono stati acquisiti. Non appena i dati non sono più indispensabili, Mozilla adotta misure per distruggerli, salvo laddove la legge preveda un periodo di conservazione più lungo.</p>
<h3 id="di-cosaltro-deve-essere-informato-lutente">Di cos’altro deve essere informato l’utente?</h3>
<p>Mozilla è un’organizzazione globale e i computer che utilizza si trovano in più parti del mondo. Inoltre, si avvale di provider di servizi i cui computer possono essere situati in diversi paesi. Ciò significa che i dati dell’utente potrebbero finire in uno di questi computer situato in un altro paese e che tale paese potrebbe avere una normativa in materia di protezione dei dati personali diversa da quella di Mozilla. Fornendo i propri dati, l’utente acconsente a questo tipo di trasferimento. Indipendentemente dal paese in cui si trovano i dati, Mozilla rispetta la normativa applicabile nonché gli impegni assunti nella presente informativa sulla privacy.</p>
<p>Mozilla non vuole ricevere dati da utenti di età inferiore a 13 anni e tali utenti non devono fornirglieli. Se un genitore ritiene che il proprio figlio di età inferiore ai 13 anni abbia fornito a Mozilla dati personali, può <a href="https://www.mozilla.org/privacy/policies/firefox-os/#top">contattare Mozilla</a> per cancellare i dati che lo riguardano.</p>
<h3 id="cosa-succede-se-mozilla-modifica-la-presente-informativa">Cosa succede se Mozilla modifica la presente informativa?</h3>
<p>Nel caso in cui Mozilla debba modificare la presente informativa, l’utente ne verrà informato.</p>
<h3 id="contattare-mozilla-a-proposito-della-informativa-sulla-privacy">Contattare Mozilla a proposito della Informativa sulla privacy</h3>
<p>Per rettificare i propri dati o porre domande sulle informative sulla privacy, è possibile contattare:</p>
<p><address>
  Mozilla Corporation<br>
  Att.: Legal Notices - Privacy<br>
  650 Castro Street, Suite 300<br>
  Mountain View, CA 94041-2072<br>
  Telefono: <a href="tel:+1-650-903-0800">+1-650-903-0800</a><br>
  Utilizzare il presente modulo per inviare domande, dubbi o opinioni sulla <br>Informativa sulla privacy di Mozilla.<br>
  Nome:
</address></p>
